---
title: 'Frittata'
date: 2024-02-07T10:38:37+01:00
tags: ["vega", "zomer"]
featured_image: "images/IMG_6380.jpeg"
---

**IngrediÃ«nten**

*Voor 2 personen*
- 250 g aardappelpartjes (voorgekookt, met schil)
- 1 rode ui
- 1/2 courgette
- 1 grote hand snoeptomaatjes
- 4 eieren
- 75 g geraspte kaas
- 15 g verse bieslook
- Eventueel: 1 theelepel chilivlokken 
- Boter (om in te bakken)

**Benodigdheden**
- Koekenpan met een dikke bodem
- Houten sateprikker

**Recept**
1. Snij de courgette in kleine blokjes, de rode ui in halve ringen en de aardappelpartjes doormidden.
2. Verhit de boter in de pan en bak de aardappelpartjes op middelhoog vuur.
3. Voeg na ongeveer 10 minuten de courgette en ui toe en bak tot alles goudbruin is.
4. Snij ondertussen de tomaatjes doormidden en de bieslook fijn.
5. Klop de eieren met zout, peper en eventueel chilivlokken.
6. Als de groenten gaar zijn, voeg je de tomaatjes en de helft van de bieslook toe. Bak kort mee.
![frittata groente in de pan](/IMG_6368.jpeg)
7. Schenk het eiermengsel over de groenten en bestrooi met geraspte kaas.
8. Draai het vuur laag en let goed op de onderkant. De frittata is na ongeveer 15-20 minuten gaar. 
9. Kijk goed of het ei volledig is gestold! Maak eventueel met een sateprikker een klein gaatje waar het ei nog niet gestold is. 
![frittata gaar](/IMG_6376.jpeg)
10. Snij de frittata in vier stukken en schep voorzichtig uit de pan. Garneer met de rest van de bieslook.
