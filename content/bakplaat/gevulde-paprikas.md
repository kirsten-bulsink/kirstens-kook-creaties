---
title: 'Gevulde Paprikas'
date: 2024-02-07T11:46:05+01:00
tags: ["vega"]
featured_image: "images/IMG_paprikas.jpg"
---

**Ingrediënten**

**Voor 2 personen**
- 3 paprika's (zoek een aantal niet te kleine, goed gevormde uit voor het beste resultaat)
- 1 Ui
- 1 Courgette
- 250 gram champignons
- 1 bakje vegetarisch gehakt
- Paprikapoeder
- Komijnpoeder
- Sambal, naar smaak
- Zuivelspread
- Rijst
- 200 gram geraspte kaas

*Variatie*: je kan ook jalapeno’s gebruiken in plaats van sambal

**Benodigdheden**
- Oven
- Bakplaat of ovenschaal

**Recept**
1. Verwarm de oven voor op 200 graden.
2. Snij de paprika's overdwars en haal zoveel mogelijk uit het midden weg zonder dat de paprika breekt. Zet de paprika's alvast 10-15 minuten in de oven om voor te garen. Als je ze uit de oven haalt, kan er een laagje water in liggen. Gooi dit weg.
3. Snij alle overige groente. Kook ondertussen de rijst zoals aangegeven op de verpakking.
4. Fruit de ui in een pan. Voeg daarna de courgette toe. Als de courgette gaar begint te worden kun je de champignons toevoegen. Bak tot de champignons gaar zijn.
5. Voeg het vegetarische gehakt toe. Kruid het mengsel met zout, paprikapoeder, komijnpoeder en sambal naar smaak. Proef!
6. Voeg de rijst en de zuivelspread toe aan het groente-gehakt mengsel. Proef opnieuw.
7. Nu kun je de paprika's gaan vullen. Druk de vulling aan en bestrooi dan met de geraspte kaas.
8. Bak de paprika's in 15-20 minuten af totdat de kaas goudbruin is.
