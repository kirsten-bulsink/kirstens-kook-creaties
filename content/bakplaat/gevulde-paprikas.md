---
title: 'Mexicaanse Gevulde Paprikas'
date: 2024-02-07T11:46:05+01:00
tags: ["vega"]
featured_image: "images/IMG_paprikas.jpg"
---

**Ingrediënten**

**Voor 3 personen**
- 3 paprika's (voor het beste resultaat gebruik je grote, goed gevormde paprika's)
- 1 ui
- 1 courgette
- 250 g champignons
- 1 bakje (200 g) plantaardig gehakt
- 1 eetlepel paprikapoeder
- 1 eetlepel komijnpoeder
- 2 eetlepels jalapeno’s uit een pot
- Half bakje (100 g) zuivelspread
- 100 g rijst
- 200 g geraspte kaas

**Benodigdheden**
- Oven
- Bakplaat

**Recept**
1. Verwarm de oven voor op 200 graden.
2. Snij de paprika's doormidden en verwijder voorzichtig de zaadlijsten, zonder de paprika's te breken. 
3. Leg de paprikahelften met de bolle kant naar boven op een bakplaat. Bak ze 15 minuten voor in de oven en laat ze daarna even afkoelen.
4. Snij de courgette en champignons in kleine blokjes en snipper de ui.
5. Fruit de ui in een pan met olijfolie. Voeg de courgette toe en bak mee. Als de courgette bijna gaar is, voeg je de champignons toe en bak je alles gaar.
6. Kook ondertussen de rijst zoals aangegeven op de verpakking.
7. Voeg het vegetarische gehakt toe aan de groentemix en bak mee. Voeg de jalapenos toe en kruid met paprikapoeder en komijnpoeder.
8. Meng de rijst en de zuivelspread door het groente-gehaktmengsel. Proef en voeg eventueel extra kruiden toe.
9. Nu kun je de paprika's gaan vullen. Schep de vulling voorzichtig in de paprika en druk licht aan, zodat er een kleine bolling boven de rand uitkomt.
10. Bestrooi de gevulde paprika’s met geraspte kaas.
10. Bak de paprika’s in 15-20 minuten af in de oven, tot de kaas goudbruin is.
