---
title: 'Parmigiana'
date: 2024-02-07T11:45:30+01:00
tags: ["vega"]
featured_image: "images/parmigiana.jpg"
---

**Ingrediënten**
- 2 grote aubergines (of 3 kleine)
- 1 Ui
- 2 tenen knoflook
- 2 blikken gepelde tomaten
- 2 eetlepels tomatenpuree
- Italiaanse kruiden
- 1 bouillonblokje
- 1 plantje verse basilicum
- Lepeltje kristalsuiker
- 2 bollen mozzarella
- 200 gram parmezaanse kaas

**Benodigdheden**
- Oven
- Grote ovenschaal
- Rasp

**Recept**
1. Verwarm de oven voor op 200 graden.
2. Snij de aubergine in plakken en bestrooi met zout. Laat ze uitlekken op keukenpapier.
3. Bak de aubergines tot ze zacht en bruin zijn. Het beste werkt in een grillpan. Bak in etappes, want het is belangrijk dat  de plakken niet over elkaar heen liggen.
4. Maak ondertussen de tomatensaus. Snij de ui en knoflook en fruit aan in een pan. Voeg de gepelde tomaten en tomatenpuree toe. 
5. Zodra de tomaten zacht worden, plet ze voorzichtig met een spatel. Breng op smaak met met Italiaanse kruiden, een verkruimeld bouillonblokje, peper, de helft van de verse basilicum en een beetje kristalsuiker. Proef of er nog zout nodig is. Laat nog even inkoken.
6. Snij de mozzarella in plakken. Leg alles klaar om de parmigiana op te bouwen. Rasp de parmezaanse kaas.
7. Maak laagjes in de ovenschaal van eerst saus, dan een laag aubergine plakken en dan een laag mozzarella, parmezaanse kaas en wat blaadjes basilicum. Probeer de ingrediënten zo te verdelen dat je 3 lagen kunt maken. Belangrijk is om te eindigen met mozzarella en parmezaanse kaas. Hou nog een paar blaadjes basilicum over voor de garnering.
8. Bak de parmigiana in de oven voor 40 minuten. Serveer met een blaadje verse basilicum.
