---
title: 'Lasagna Spinazie Ricotta'
date: 2024-02-07T11:43:42+01:00
tags: ["vega", "favoriet"]
featured_image: "/IMG_0536.jpeg"
---

**IngrediÃ«nten**
- 1 pak (verse) lasagnabladen
- 1 Ui
- 2 tenen knoflook
- 1 Aubergine
- 2 blikken gepelde tomaten
- 2 eetlepels tomatenpuree
- 2 handjes verse basilicum
- Lepeltje kristalsuiker
- Gedroogd laurierblaadje
- 1 bouillonblokje
- Italiaanse kruiden
- 600 gram spinazie
- 250 gram ricotta
- 1 citroen
- theelepel nootmuskaat
- 150 gram parmezaanse kaas
- 2 grote tomaten
- 1,5 bol mozzarella

**Benodigdheden**
- Oven
- Grote ovenschaal
- Rasp

**Recept**
1. Verwarm de oven voor op 180 graden.
2. Snij de ui en knoflook en fruit aan in een pan. Voeg de gepelde tomaten, de tomatenpuree toe en het laurierblaadje toe.
3. Zodra de tomaten zacht worden, plet ze voorzichtig met een spatel. Breng op smaak met met Italiaanse kruiden, een verkruimeld bouillonblokje, peper, een beetje kristalsuiker en de verse basilicum. Hou een paar blaadje over voor de garnering! Proef of er nog zout nodig is. Laat nog even inkoken.
4. Snij de aubergine in blokjes en bak met wat zout in een andere pan. Voeg toe aan de tomatensaus.
4. Laat de spinazie in delen slinken in een andere pan. Als de spinazie helemaal zacht is kun je het vocht er verder uitdrukken in een zeef.
5. Schep de spinazie in een mengkom en laat even afkoelen. Rasp ondertussen de schil van de citroen en de parmezaan. 
6. Voeg de ricotta toe aan de spinazie samen met 1/3 van de parmezaanse kaas, de geraspte citroenschil en de nootmuskaat. Breng op smaak met zout en peper.
7. Snij de mozzarella en de tomaten in dunne plakken. Leg alles klaar om de lasagna op te bouwen.
7. Maak een laag in de ovenschaal van eerst tomatensaus, dan de lasagnabladen en dan een laagje spinazie-ricotta. Maak nog een zelfde laag. Beleg dan de bovenkant met afwisselend mozzarella-tomaat plakken en strooi daar de overige parmezaanse kaas overheen.
8. Bak de lasagna in de oven voor 40 minuten. Serveer met een blaadje verse basilicum.

![lasagna bouwen](/IMG_9283.jpeg)

Gebaseerd op [dit](https://www.smakelijck.nl/recepten/hoofdgerecht/lasagne-met-spinazie-en-ricotta-/) recept.

