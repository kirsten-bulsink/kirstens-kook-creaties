---
title: 'Lasagna Spinazie Ricotta'
date: 2024-02-07T11:43:42+01:00
tags: ["vega", "favoriet"]
featured_image: "images/IMG_0536.jpeg"
---

*Voor 6 personen*

**IngrediÃ«nten**
- 1 pak (verse) lasagnabladen
- 2 uien
- 2 tenen knoflook
- 1 grote (of 2 kleine) aubergines
- 2 blikken gepelde tomaten
- 2 eetlepels tomatenpuree
- 2 handjes verse basilicum
- 1 eetlepel kristalsuiker
- Gedroogd laurierblaadje
- 1 bouillonblokje
- Italiaanse kruiden
- 600 g spinazie
- 250 g ricotta
- 1 citroen (schil)
- 1 theelepel nootmuskaat
- 150 g parmezaanse kaas
- 2 grote tomaten
- 2 bollen mozzarella

**Benodigdheden**
- Oven
- Grote ovenschaal (mijne is 35 bij 25)
- Rasp

**Recept**
1. Verwarm de oven voor op 180 graden.
2. Snij de ui en knoflook en fruit aan in een pan. Voeg de gepelde tomaten, de tomatenpuree toe en het laurierblaadje toe.
3. Zodra de tomaten zacht worden, plet ze voorzichtig met een spatel. Breng op smaak met met Italiaanse kruiden, een verkruimeld bouillonblokje, peper, een beetje kristalsuiker en de verse basilicum. Hou een paar blaadje over voor de garnering! Proef of er nog zout nodig is. Laat nog even inkoken.
4. Snij de aubergine in blokjes en bak met wat zout in een andere pan. Voeg toe aan de tomatensaus.
4. Laat de spinazie in delen slinken in een andere pan. Als de spinazie helemaal zacht is kun je het vocht er verder uitdrukken in een zeef.
5. Schep de spinazie in een mengkom en laat even afkoelen. Rasp ondertussen de schil van de citroen en de parmezaan. 
6. Voeg de ricotta toe aan de spinazie samen met de geraspte citroenschil en de nootmuskaat. Breng op smaak met zout en peper.
7. Snij de mozzarella en de tomaten in dunne plakken. Leg alles klaar om de lasagna op te bouwen.
8. Maak een laag in de ovenschaal van 1/3 deel van de tomatensaus, dan een laag met de lasagnabladen en dan een laag met het spinazie-ricotta mengsel. Van de spinazie-ricotta kun je ongeveer twee goede lagen maken, dus gebruik ongeveer de helft van het mengsel. Maak nog een keer dezelfde laagjes en sluit dan af met de laatste 1/3e deel tomatensaus. 
9. Beleg dan de bovenkant met afwisselend mozzarella-tomaat plakken en strooi daar de parmezaanse kaas overheen.
10. Bak de lasagna in de oven voor 40 minuten. Serveer met een blaadje verse basilicum.

![lasagna bouwen](/IMG_9283.jpeg)

Gebaseerd op [dit](https://www.smakelijck.nl/recepten/hoofdgerecht/lasagne-met-spinazie-en-ricotta-/) recept.

