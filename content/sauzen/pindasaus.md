---
title: 'Indonesische Pindasaus'
date: 2025-11-23T22:00:06+01:00
tags: ["vega", "nieuw"]
featured_image: "images/IMG_0911.jpeg"
---

De Indonesische pindasaus is een stuk minder zoet, minder dik en een stuk spicyer dan de Hollandse satesaus. De palmsuiker geeft hem zijn bijzondere smaak. We hebben dit recept tijdens een kookcursus op het eiland Gili Air leren maken en dit is mijn versimpelde versie voor thuis.

**Ingrediënten**
- 100 g ongezouten pinda's
- 2 tenen knoflook
- 1 rode chilipeper
- 40 g palmsuiker (gula jawa/javaanse suiker, te vinden bij de toko)
- 3 eetlepels sojasaus
- 10-12 eetlepels water (iets meer kan ook)

**Benodigdheden**
- Vijzel
- Blender of hakmolen

**Recept**
1. Snij de knoflook fijn en doe deze samen met de pinda’s in de blender of hakmolen. Mix tot een fijn poeder.
![pindasaus poeder](/IMG_0896.jpeg)
2. Verwijder de zaadjes uit de chilipeper en snij hem heel fijn. Voor een mildere variant kun je ook maar de helft van de chilipeper gebruiken.
3. Hak de palmsuiker fijn. 
![pindasaus palmsuiker](/IMG_0899.jpeg)
4. Doe de chilipeper en palmsuiker samen in de vijzel en stamp tot een gladde pasta.
![pindasaus suikerpasta](/IMG_0907.jpeg)
4. Voeg het pindapoeder toe en blijf stampen tot alles goed gemengd is.
![pindasaus alles bij elkaar](/IMG_0911.jpeg)
5. Voeg geleidelijk, eetlepel voor eetlepel, water toe totdat je de gewenste dikte hebt bereikt. Voor de pindasaus als dip is een dikkere variant lekkerder; voor bij nasi of gado gado maak je de saus dunner, zodat deze van je lepel af loopt.
6. Voeg de sojasaus toe en roer goed door.

**Waar eet je het bij?**
- [Nasi Goreng Telur met Pindasaus]({{< relref "aziatisch/nasi-goreng-pindasaus.md" >}} "Link naar nasi goreng met pindasaus recept")