---
title: 'Quiche Spinazie Geitenkaas'
date: 2024-02-07T10:47:00+01:00
tags: ["vega"]
featured_image: "/IMG_2085.jpeg"
---

**Ingrediënten**

*Voor een bakblik van ~25cm*
- 6 plakjes bladerdeeg of hartig taartdeeg (volkoren)
- Maizena
- 1 ui
- 2 teentjes knoflook
- 1 courgette
- 300 gr (?) spinazie
- 6 eieren 
- 200ml crème fraîche of sojaroom (AH) of 200 ml Griekse yoghurt 10% vet
- Zachte geitenkaas
- Honing

Variatie: met plakken trostomaat en perano kaas ipv geitenkaas en honing

**Benodigdheden**
- Oven
- Bakblik (~25 cm) of ronde ovenschaal
- Vergiet

**Recept**
1. Verwarm de oven voor op 200 graden en laat het bladerdeeg ontdooien.
2. Bak de spinazie met de knoflook en druk het vocht er uit in een vergiet. Laat goed afkoelen.
3. Snij de ui en courgette en bak in een pan. Ter decoratie: snij ook ~10 dunne plakjes courgette en bak die ook.
4. Smeer het bakblik in met boter of olie. Bekleed de binnenkant met het bladerdeeg. Prik gaatjes in de onderkant en strooi een beetje maizena op de bodem voor het vocht.
5. Klop de eieren los met de crème fraîche en breng op smaak met zout en peper. Voeg ook de helft van de geitenkaas toe.
6. Meng de spinazie voorzichtig door het eimengsel zodat het goed verdeeld wordt.
7. Voeg eerst de courgette/ui toe in de bakvorm, stort daarna het ei-spinaziemengsel er overheen. Vouw het bladerdeeg een stukje over de vulling heen.
8. Beleg met afwisselend een plakje geitenkaas en een plakje courgette. Besprenkel met honing. 
9. Bak de quiche in 30-40 minuten af.