---
title: 'Quiche Spinazie Geitenkaas'
date: 2024-02-07T10:47:00+01:00
tags: ["vega"]
featured_image: "images/IMG_2085.jpeg"
---

**Ingrediënten**

*Voor een bakblik van ~25cm*
- 7 plakjes bladerdeeg
- 1 ui
- 2 teentjes knoflook
- 1,5 courgette
- 400 g spinazie
- 6 eieren 
- 200 ml crème fraîche\*
- 100 g geraspte kaas
- 125 g zachte geitenkaas
- 1 tl maizena
- Boter om in te vetten

\* Je kan de crème fraîche ook vervangen door sojaroom

*Serveertip:* Lekker samen met de [Peer Geitenkaas Salade]({{< relref "/salades/peer-geitenkaas-salade.md" >}} "Link naar peer-geitenkaas salade recept")


**Benodigdheden**
- Oven
- Bakblik (~25 cm) of ronde ovenschaal
- Vergiet

**Recept**
1. Verwarm de oven voor op 200 graden en laat de plakjes bladerdeeg ontdooien.
2. Slink de spinazie in een ruime pan met een beetje olijfolie. Giet de spinazie af in een vergiet en druk het vocht er goed uit met een lepel of je handen. Laat goed afkoelen.
3. Snij de ui en knoflook fijn. Snij 1 courgette in kleine blokjes en 0,5 courgette in dunne plakjes (voor de decoratie).
4. Fruit de ui en de knoflook. Voeg de courgette toe en bak ze gaar. Laat afkoelen in de pan. *Belangrijk:* leg de courgetteplakjes apart op een bord.
5. Vet het bakblik in met boter en bekleed de vorm met het bladerdeeg. Prik met een vork gaatjes in de bodem. Strooi de maizena over de bodem (dit absorbeert overtollig vocht).
6. Klop de eieren los met de crème fraîche en breng op smaak met zout en peper. 
7. Meng de spinazie en de courgette voorzichtig door het eimengsel.
8. Stort het mengsel in de vorm en vouw de randjes van het bladerdeeg een stukje over de vulling.
9. Beleg de quiche afwisselend met een plakje geitenkaas en een plakje courgette. Strooi als laatste de geraspte kaas eroverheen.
10. Bak de quiche in 30-40 minuten goudbruin en gaar in de oven.
