---
title: 'Nasi Goreng Telur met Pindasaus'
date: 2025-11-23T21:37:13+01:00
tags: ["vega", "nieuw"]
featured_image: "images/IMG_0929.jpeg"
---

Dit heerlijke nasi recept brengt mij direct terug naar een geweldige vakantie in Indonesië. Bijna elke dag eet je namelijk wel een keer Nasi Goreng. De enige vegetarische versie is met een ei (telur). Pindasaus eten Indonesiers eigenlijk niet bij Nasi Goreng, maar wel bij Gado Gado of Nasi Pecel. Toch blijf ik het enorm goede combinatie vinden. Je vindt het recept voor deze pindasaus [hier]({{< relref "sauzen/pindasaus.md" >}} "Link naar pindasaus recept").

Tip: heel lekker met dit bijgerecht van [zoetzure komkommer van Eef Kookt Zo](https://www.eefkooktzo.nl/zoetzure-komkommer/). Deze is het lekkerst als je hem een paar uur (of een dag) van te voren maakt. 

**Ingrediënten**

*Voor 4 personen*
- 300 g rijst
- 1 winterpeen
- 1 prei
- 2/3 spitskool
- Nasi boemboe (kant en klaar of volgens [dit recept van de Kokende Zussen](https://www.dekokendezussen.nl/recepten/nasi-boemboe/))
- 4 eieren
- 2 stengels bosui
- [Pindasaus]({{< relref "sauzen/pindasaus.md" >}} "Link naar pindasaus recept")
- Sojasaus (naar smaak)
- Zonnebloemolie of wokolie (om mee te bakken)

**Benodigdheden**
- Wokpan

**Recept**
1. Maak de nasi boemboe volgens [dit recept van de Kokende Zussen](https://www.dekokendezussen.nl/recepten/nasi-boemboe/).
2. Maak de pindasaus volgens [dit recept]({{< relref "sauzen/pindasaus.md" >}} "Link naar pindasaus recept").
3. Kook de rijst zoals aangegeven op de verpakking. Giet de rijst daarna af in een vergiet.
4. Rasp ondertussen de wortel en snij hem in kleine blokjes. Snij de prei in halve ringen en was deze in een vergiet. Laat goed uitlekken. Haal de bladeren een voor een van de spitskool, was ze en snij ze in dunne reepjes. Snij ook de bosui in ringen en bewaar deze apart in een bakje.
5. Verhit zonnebloemolie in een wokpan en fruit de boemboe kort. Voeg dan de wortel toe en bak deze 2 minuten mee.
6. Voeg vervolgens de prei en spitskool toe. Roer alles op hoog vuur goed door en bak ongeveer 5 minuten, tot de groente gaar is maar nog een lichte bite heeft.
7. Schep de groente tijdelijk uit de pan en leg ze op een groot bord.
8. Voeg opnieuw olie toe aan de pan en bak de rijst 2 minuten op hoog vuur. Doe de groente erbij en bak alles nog ongeveer 8 minuten, zodat de smaken goed mengen. Proef de nasi en voeg eventueel extra sojasaus toe naar smaak.
9. Bak ondertussen de spiegeleieren.
10. Verwarm de pindasaus in een pannetje of in de magnetron.
11. Verdeel de nasi over de borden en leg bovenop een spiegelei. Garneer met de pindasaus en bosuiringetjes.

![nasi in de pan](/IMG_0922.jpeg)